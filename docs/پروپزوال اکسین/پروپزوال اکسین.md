**پروپوزال نرم افزار اکسین (Exin)**

- **خلاصه اجرایی**

در حال حاضر با توجه به حرکت تمامی کسب و کارها بسوی اتوماسیون و حذف کردن بورکراسی‌ها و کمتر کردن نیروی کار انسانی، شرکت‌های حوزه فناوری اطلاعات بیش از پیش متوجه اهمیت نرم‌ افزارهای مدیریت منابع سازمانی و یکپارچه ساختن سیستم‌های مدیریتی و ارتباطی کسب و کارها شده‌اند.

رشد بی سابقه حجم بازار نرم‌ افزارهای ERP در ۱۰ سال گذشته و پیش بینی بازار برای ۵ الی ۱۰ سال آینده، خبر از افزایش چشم گیر رقابت بین شرکت‌های حوزه فناوری اطلاعات در بدست آوردن سهم بیشتری از این بازار و همچنین فتح بازارهای جهانی بکر و جدید می‌دهد.

طبق بررسی‌ها و تحقیقات انجام شده، قاره آسیا و در راس آن، کشورهای در حال توسعه نظیر چین، کره جنوبی، اندونزی و سنگاپور، کشورهایی هستند  که پتانسیل بالایی از نظر بازاریابی برای این دسته از نرم‌ افزارها دارند.

در این بین، کشور عزیزمان ایران نیز با توجه به مسیر صعودی پیشرفتی که حوزه فناوری اطلاعات و فضای کسب و کاری دارد، پتانسیل‌های نهفته‌ای برای بازاریابی نرم افزارهای ERP دارد؛ لذا وجود شرکت‌های نرم افزاری بنام و قدرتمندی که در حال حاضردر این حوزه فعالیت می‌کنند، گواهی بر این علت است.

شرکت کیان ایده اکسین نیز پس از بررسی و تحقیقات کامل و نیز شناسایی فرصت‌ها و تهدیدهای موجود و با تکیه بر توان علمی و نیروی جوان متخصص و پرتلاش خود، تصمیم به طراحی و توسعه یک نرم افزار قدرتمند ERP با نام تجاری اکسین(EXIN) گرفته است و در این مسیر ثابت قدم است.

- **طرح مسئله**

در جلسه با هیئت مدیره خیلی از مواردی که گفته شد رو نتونستم یادداشت کنم.

تو این ۳۰ سالی که تا الان تجربه کردم، شاید بیشتر از ۲۰۰ بار تصمیم گرفتم برنامه ریزی روزانه داشته باشم ولی هر بار بیشتر از چند روز دوام نداشته.

ذهنم خیلی آشفته‌اس و اصلا نمیتونم از برنامه‌های آینده‌ام، تصویر شفافی داشته باشم.

یکی از سخت ترین کارا برای من اینه که اهدافم رو خرد کنم و مسیرمو پیدا کنم.

کاش میتونستم هر زمانی که میخوام به تمام اهداف و برنامه‌هاپ دسترسی داشته باشم.

از اینکه بعد اتمام وظایف و یا پروژه‌ام رئیسم ازش اشکال میگیره، خیلی بدم میاد. کاش میشد مرحله به مرحله مسیر رو چک کنه و اشکالاتش رو بگه.

من خیلی آدم منضبطی هستم و برنامه ریزی مداومی دارم ولی چون هیچ تحلیلی از عملکردم نمیتونم داشته باشم، تو مسیر رسیدن به اهدافم، به مشکل برمیخورم.

موقعیت‌هایی که گفته شد، شاید حتی یکبار هم که شده برای شما اتفاق افتاده باشد و یا موقعیت مشابهی توسط شما یا نزدیکانتان تجربه شده باشد.

کار کردن روی مهارت‌های شخصی و ارتقا آنها و همچنین تحلیل رفتارها و عادات خود، ازجمله مواردی مهمی هستند که در جهان امروز که هر ثانیه از آن، همراه با پیشرفت‌ در زمینه‌های علمی و تکنولوژی است و به طبع آن، انسان امروزی نیز به جد به دنبال همگام شدن با این سرعت سیر است، به عنوان یک نیاز اساسی کاملا پذیرفته شده می‌‌باشد.

حال این رشد و توسعه زمانی کارآمد می‌شود که بتواند پوشش دهنده تمام جنبه‌های زندگی فرد، اعمم از کار، خانواده، دوستان، ارتباطات، ورزش و ... باشد.

اکسین با شناخت نقاط ضعف رقبا و نیازهای اساسی جامعه هدف خود، نرم افزار جامع مدیریت منابع سازمانی خود را با تمرکز بر مدیریت و توسعه منابع فردی شروع کرده است که در این راستا، با معرفی ۷ ماژول کاربردی و قدرتمند، سعی در ارضای این مهم داشته اشت.

- **ارائه راه حل**

مسیر رشد و ترقی هر سازمان، بی شک از گلوگاه مهمی بنام "رشد و ترقی افراد" سازمان عبور می‌کند و اهمیت رشد و ت سعه فردی بر کسی پوشیده نیست.

ماژول‌های نرم افزار اکسین با تکیه بر دانش تحلیلی و ایده پردازی اعضای تیم، تماما در راستای رفع نیازهای همه جانبه افراد برای قدم نهادن در مسیر رشد و توسعه فردی و نیز ادامه این مسیر، طراحی و تولید شده‌اند.

از ابتدای مسیر هر فرد، قدم به قدم می‌تواند با رسم چشم اندازها و اهداف آینده خود با استفاده از ماژول Vision و ابزارهای گسترده‌ای که این به اصطلاح "تخته آنلاین" در اختیارش قرار می‌دهد، اقدام به به منضبط کردن آشفتگی‌های ذهنی خود کند.

علاوه بر موارد فوق‌ ذکر، فرد میتواند تمام مطالب و تراوشات مرتبط و غیر مرتبط ذهنی خود و همچنین تمامی اطلاعاتی را که در قالب‌های مختلف نوشته، عکس، فیلم، صدا و ... از محیط پیرامونی خود دریافت می‌کند را در این ماژول برای خود ذخیره سازی کند.

در مرحله بعدی، با استفاده از ماژول Mission می‌تواند اهداف خود را به هدف‌های کوچک و قدم‌هایی با قابلیت برنامه ریزی و عمل، خرد کرده و مسیر شفافی را برای رسیدن به آنها ترسیم کند.

ماژول Action با ابزارهای یادآوری جذاب و پیشرفته‌ای که دارد، به عنوان یک همراه همیشگی در کنار فرد ظاهر شده و اقدامات پیش رو را پیگیری کند.

قطعا هر شخصی به دنبال این است که تحلیل‌های جامع و کاربردی از عملکردهای مختلف خود در مسیرهای طی شده‌اش، داشته باشد تا بتواند نسبت به اصلاح آنها تصمیمات درستی را بگیرد.

ماژول DashBoard برای پاسخ دهی به این نیاز افراد طراحی شده است و با کمک هوش مصنوعی، می‌تواند عملکرد روزانه، ماهانه، فصلی و حتی سالانه افراد را زیر نظر بگیرد و پس از تحلیل‌های مختلف، نتایج را در قالب نمودارهای کاربردی متنوع به شخص گزارش دهد و علاوه بر آن، نقطه قوت این ماژول، در ارائه بسته‌های پیشنهادی، جهت اصلاح یا بهبود عملکردهای آن فرد می‌باشد.

اکسین به این‌ها بسنده نکرده و با طراحی ماژول ChatBot قصد دارد تا یک دستیار شخصی تمام عیار در اختیار شخص قرار دهد؛ دستیاری که با تلفیقی از هوش‌های مصنوعی MLL به یک همراه همه فن حریف تبدیل شده و می‌تواند پاسخ گوی تمام نیازهای او باشد.

همچنین در راستای احترام به شمتری و با هدف درک درست و همه جانبه نیازهای او، ماژول Store طراحی شده است تا شخص بتواند همگام با رشد نیازهای خود، به دنبال افزایش دسترسی‌ها و حل چالش‌های خود از طریق ماژول‌ها بروزرسانی شده و جدید و خدمات متنوع از قبیل تعامل و تماس با منتورها و کوچ‌های فردی مرتبط باشد.

پیش بینی اکسین برای آینده این ماژول، افزوده شدن شرکت‌ها و کسب و کارهای مختلف در زمینه‌های خدماتی و محصولی متنوع جهت مرتفع ساختن نیازهای جزئی مشتریانش از طریق همکاری B2B می‌باشد.

در نهایت فرد می‌تواند برای دسترسی راحتتر به ماژول‌ها و خدمات خریداری شده، به ماژول Aption مراجعه کند.

- **اهداف کاربردی**

اکسین در نظر دار با ورود به حوزه نرم افزارهای ERP، با توجه به بررسی بازارهای داخلی و نیز بازارهای جهانی، سهم قابل توجهی از بازار نرم‌ افزارهای مشابه ایرانی را در اختیار بگیرد ولی مهمترین چشم انداز آن، ورود به بازارهای جهانی به عنوان اولین نرم افزار ERP ایرانی می‌باشد.

شایان بذکر می‌باشد که اکسین، در برنامه ریزی‌های استراتژیک خود، در قدم‌های بعدی قصد دارد با برنامه ریزی مدون و شفافی که دارد، تبدیل به یک شرکت نرم افزاری چند ملیتی بشود و از این طریق، اقدام به ورود به بازارهای جهانی مختلف بکند.

رفع تمامی نیازهای جامعه در ابعاد بزرگ سازمانی و نیز ابعاد فردی، مهمترین هدف اکسین می‌باشد و در تلاش است تا با برقراری یک ارتباط تنگاتنگ و مشخص بین این نظام گسترده، در عصر تکنولوژی، با ساده تر کردن کارها، بیش از پیش، صرفه جویی و مدیریت منابع را برای یک جامعه پویا، به ارمغان بیاورد.

- **منابع کلیدی**

۱.شرکت‌های ارائه دهنده هاست و دامین

۲.شرکت‌های ارائه دهنده دیتابیس و خدمات مرتبط با آن اعمم از سرویس و نگهداری

۳.شرکت‌هایی که بصورت B2B خدمات و محصولات خود را از طریق ماژول Store در اختیار اکسین و مشتریانش قرار خواهند داد.

۴.افرادی متخصصی که در نقش منتور و کوچ(Coach) از طریق ماژول Store نسبت ارائه خدمات خواهند پرداخت.

۵.پلتفرم‌های ارائه دهنده نرم افزارها و اپلیکیشن‌ها به عنوان یکی از نقاط برخورد با مشتریان 

- **ساختار مالی**

هزینه‌ها شامل:

هاست + دامین + MVP + منابع انسانی + منابع فیزیکی

(صفر)

درآمد شامل:

فروش حق استفاده از نرم‌افزار

تبلیغات

خریداری ماژول‌ها و دسترسی‌های جدید

- **معرفی تیم**

۱.گروه مدیریت، ایده پردازی و راهبرد 

آقای مهندس علی ناصربخت

آقای مهندس علیرضا ابراهیمیان

آقای علیرضا رحمانی

۲.گروه طراحی و توسعه محصول

خانم مهندس سپیده قلیزاد

خانم شادی باقری

خانم عاطفه حاجی صالحی

خانم مهسا ناصروند

خانم مهندس سحر کیانی

خانم حنانه حقیقی

خانم مهندس زهرا محسنی

آقای مهندس رضا صمدی

آقای مهندس علیرضا فرازنده

۳.گروه تحقیق و توسعه

خانم مهندس زینب شاکری نسب

خانم مهندس فاطمه زارع

خانم پریا چیت ساز

آقای مهندس محمدرضا حقیقی

آقای محمدصالح احمدی

آقای مهندس محمد موسوی

- **راه‌های ارتباطی**

شماره تماس:

سایت:

